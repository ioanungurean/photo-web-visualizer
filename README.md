# Photo Web Visualizer

Mash-up Web responsiv care permite vizualizarea judicioasă pe hartă – folosind, de exemplu, OpenStreetMap – în timp-real disponibilitatea unor fotografii conţinând informaţii referitoare la localizarea geografică (geo-tagging). Aceste imagini pot fi preluate din surse multiple, indicate de utilizator – minimal, vor fi incluse conţinuturi grafice oferite de Flickr şi Instagram. Starea curentă a vizualizării poate fi salvată local, cu posibilitatea restaurării ulterioare, şi poate fi partajată pe alte situri sociale (e.g. Pocket). 
Aplicaţia pune la dispoziţie maniere de filtrare – e.g., afişarea de fotografii dintr-un areal geografic, având o anumită paletă de culori, cu dimensiuni prestabilite, incluzând doar tag-uri specifice etc.
